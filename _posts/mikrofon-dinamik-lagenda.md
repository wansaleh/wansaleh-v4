---
title: Mikrofon Dinamik Lagenda
subtitle: Mikrofon yang tak memerlukan kuasa luar ini sangat versatil.
description: "Mikrofon dinamik pun tidak kurang hebatnya untuk menangkap bunyi ke dalam rakaman. Merupakan mikrofon yang tak memerlukan kuasa luar dan sangat versatil."
author: Wan Saleh
cover: https://images.ctfassets.net/115i0w1y6lcd/1hrVIaU5oLc7N0yXx9C5W4/bc9add337a19790fa69978e2acad8972/sm7b.jpeg
date: 2021-05-04T12:00:00Z
tags:
  - Recording
  - Microphone
published: true
featured: true
---

[Artikel sebelum ini](/blog/mikrofon-kondenser-lagenda) berbincang tentang mikrofon-mikrofon kondenser berdiafragma besar. Mikrofon dinamik pun tidak kurang hebatnya untuk menangkap bunyi ke dalam rakaman. Berbeza dengan mikrofon kondenser, mikrofon dinamik tidak memerlukan kuasa phantom 48V.

## [Shure SM7B](https://www.shure.com/en-MEA/products/microphones/sm7b)

![Shure SM7B](//images.ctfassets.net/115i0w1y6lcd/3PuX5leQsvC1SF35EGxmMz/757280911242052e95215e27f4636c43/sm57b-2.jpg)

Upgred dari SM7, yang mula dikeluarkan pada tahun 1970-an adalah sebuah mikrofon dinamik yang sangat-sangat versatil. Ia sangat mesra dengan pelbagai tona suara. Boleh dijerit atau dibisik, dan ia akan menerima apapun bunyi dengan sempurna. SM7 yang asal diperkenalkan pada tahun 1973. Semakan seterusnya, SM7A menambahbaik gegelung *humbucking* dan reka bentuk *yoke mount*. Semakan paling terkini, SM7B diperkenalkan pada tahun 1999, menggabungkan *windscreen* yang lebih besar. Tahukah anda, SM7/SM7A/SM7B ini sebenarnya hanyalah SM58 yang diberi *windscreen* dan fungsi *filter*?

Mikrofon ini sangatlah *notorious* dengan *gain*nya yang sangat rendah. Jika preamp/interface anda boleh membekalkan *gain* yang mencukupi, bagus. Jika tidak anda memerlukan peningkat *gain* seperti [Cloudlifter CL-1](https://www.cloudmicrophones.com/cloudlifter-cl-1).

Harga: ~RM 2,500

## [Electro-Voice RE20](https://products.electrovoice.com/na/en/re20/)

![Electro-Voice RE 20](//images.ctfassets.net/115i0w1y6lcd/4l4a77StAlVTPZIxLYc8Lp/db11856699bde516be36f2a4a2d8e780/ev-re20.jpg)

Ketika Electro-Voice RE20 memulakan debutnya pada tahun 1969, ia diperkenalkan sebagai "pembunuh kondensor" untuk aplikasi suara dan rakaman audio, tetapi ia dengan cepat menjadi mikrofon kegemaran untuk para penyiar, disebabkan penapis pop dalaman yang baik, dan dengan teknologi Variable-D yang mengurangkan kesan jarak (*proximity effect*), dan corak kutub kardioid sebenar tanpa pewarnaan pada 180 darjah melawan paksi.

Harga: ~RM 2,000

## [Shure SM57](https://www.shure.com/en-US/products/microphones/sm57)

![Shure SM57](//images.ctfassets.net/115i0w1y6lcd/AzQCXXKUSaYDrCsE1vbLe/41e1251b18b02750456b5c8c2b39bad3/sm57.jpg)

Shure SM57 adalah mikrofon dinamik kardioid impedans rendah yang dibuat oleh Shure Incorporated dan biasanya digunakan dalam penyiaran dan rakaman studio. Ia adalah salah satu mikrofon terlaris di dunia. Ia digunakan secara meluas dalam muzik sebagai mikrofon untuk instrumen dan telah digunakan untuk ucapan oleh setiap presiden US sejak diperkenalkan pada tahun 1965. Mikrofon ini sangatlah tahan lasak dan baik nadanya. Dikatakan binaannya amat kuat anda boleh lalukan tayar lori ke atasnya dan mikrofon ini akan kekal baik.

Harga: ~RM 400

## [Shure SM58](https://www.shure.com/en-US/products/microphones/sm58)

![Shure SM58](//images.ctfassets.net/115i0w1y6lcd/2AqcHSdTjeeDs940hgkCaz/db2fb3095eca3c477bf81a734c7a6e3b/sm58-2.jpg)

Mungkin inilah mikrofon dinamik yang paling popular di dunia. SM58 berkongsi elemen yang sama dengan model sebelumnya, SM57, dengan diaphragma Unidyne III. Satu-satunya perbezaan antara kedua model ini adalah tambahan reka bentuk gril. Reka bentuk gril SM57 membolehkan lebih banyak kesan jarak (*proximity effect*) kerana diafragma mikrofon dapat diletakkan lebih dekat dengan sumber suara.

Harga: ~RM 400